================
Lidé z kalendáře
================

1. Ražba Pražského groše (1300)
===============================

| "Takže dneska první groš?"
| "Ať jich máme celý koš!"
| "Jenže tahle hřivna
| jakási je divná!?"
| "Nepoznají ničehož!"

2. Případ Babice (1951)
=======================

| "Šéfe, volaj Babice,
| střílelo se velice."
| "Za tu zprávu dávám vřelé díky,
| budem mít na černoprdelníky
| řádně velké palice."

3. Rozbíjení strojů (1844)
==========================

| "Smysl žití hned se ztrácí,
| když nám stroje berou práci.
| Hotovme se k boji hned,
| vezmeme si zpět svůj svět."
| V zápětí se stavy kácí.

4. Krameriovy CK Poštovské noviny (1789)
========================================

| Na horách jsou laviny,
| v Americe roviny,
| chlastem trpí ledviny,
| nová cesta na Sviny.
| Píšou o tom noviny.

5. Příchod Cyrila a Metoděje (863)
==================================

| V řece Cyril hlaholí,
| že ho vlk už nebolí.
| Metúd zase s Biblí
| směje se jak šiblý.
| Stačí přejít údolí.

6. Upálení Jana Husa (1415)
===========================

| Červená se line záře,
| už se lepí škára k škáře.
| Oheň!
| Oheň!
| Hřeje ruce, barví tváře.

7. Příjezd prvního vlaku do Brna (1839)
=======================================

| Sbory pějí na kůru,
| fangle věším na šňůru.
| Těžká práce nese zrna,
| vlak už přijel až do Brna.
| Přivezl nám kultůru.

8. Čtyři artikuly pražské (1420)
================================

| Potom tomu na kloubek,
| přišel jakýs Jakoubek.
| Na setkání pikle kuli -
| čtyři pražské artikuly.
| Mrknou církvi na zoubek.

9. Základní kámen Karlova mostu (1357)
======================================

| S Juditiným mostem ámen,
| na nový teď nesu kámen.
| Šel jsem močit do hlohu,
| šutr spad mi na nohu.
| Mistr se mi strašně chláme.

10. První písemná zmínka o Brně (1091)
======================================

| Měšťané se válí líně
| ve svém malém městě v hlíně.
| Vratislav je doběhl
| celou vísku oblehl.
| Všichni jsou už v brnu. V špíně.

11. Kulový blesk nad Jimramovem (1619)
======================================

| V Jimramově trhal kdoule,
| potom chvíli leštil koule.
| Krajem zářil koulí lesk,
| mysleli si, že to blesk.
| Energie v gigajoulech.

12. Otevření prvního úseku D1 (1971)
====================================

| Stojí nová dálnice
| až na Mirošovice.
| A pak dál od Senohrab
| už se vleču jako krab.
| Sotva na Hvězdonice.

13. Nalezení Věstonické Venuše (1925)
=====================================

| Seidl hrabe do hlíny,
| vidí obří obliny.
| Vykopal, to netuší,
| Věstonickou venuši.
| Zatím do poloviny.

14. Povinné hlášení tuberkulózy (1902)
======================================

| Tahle babka dosti chrchlá,
| potom na zem plive chrchla.
| Chápu, že as hodně zkusí,
| ale hlásit se to musí.
| Mezitím však kamsi prchla.

15. Úmrtí Boleslava I. Ukrutného (972)
======================================

| V místnosti vzduch je až nechutný,
| umírá Boleslav Ukrutný.
| "To je proto," tvrdí mnich:
| "že mu duši tíží hřích."
| A pak se vysmrkal do kutny.

16. Bedřich Smetana začíná Dvě Vdovy (1873)
===========================================

| Dneska, Béďo, začal život nový,
| chutný jako pohár zmrzlinový.
| Včera v mojí posteli,
| parádně mě ojely
| jak se patří ty dvě nové vdovy.

17. Projev na Červeném hrádku (1989)
====================================

| Hanka, to je hodná holka,
| nebojí se mého kolka.
| S radostí mě udělá,
| pak si hodně vydělá.
| Odvázaná komsomolka.
|
| A pak mi ho zandá ... Janda.

18. Klatba Jana Husa (1410)
===========================

| Hej, pane Zajíci,
| knír na nás mající,
| tváříš se upjatě,
| na Husa proklatě.
| Můžeš bejt maharadža, nám je to fuk.

19. Velký požár Říma (64)
=========================

| Podle kouře vím,
| že nám blafl Řím.
| "Lásko, zdrhnout nemůžem!"
| "Mám rád vůni tvý kůže!"
| "To jsi zabil tím."

20. První bezkontaktní platba v Česku (2011)
============================================

| Vcházím dovnitř, úsměv na rtu,
| vezmu nákup, táhnu kartu.
| "Kartou platit za tři bulky?
| Leda strčit mezi půlky!"
| "Tam v té kóji z umakartu?"

21. První souboj Divokého Západu (1865)
=======================================

| Dvanáctá teď odbyla,
| krev se prachem rozlila.
| Oba naráz tasí,
| avšak Tutt to zprasí.
| Dostal kulku od Billa.

22. Dvouměsíční déšť v Čechách (1270)
=====================================

| Prší, prší, jen se lije,
| zemědělec nadšený je.
| A pak prší ještě víc,
| zemědělec nemá nic.
| Úroda mu celá hnije.

23. Objevení první zemipodobné planety (2015)
=============================================

| Co to vidím tuhle tu?
| Terestrickou planetu.
| Je to proto, že tu slopu,
| či jsem drb do teleskopu?
| Snad se probůh nepletu.

24. Natáčení písně Dům holubí (1973)
====================================

| "Hledám dům holubí,
| kdopak z vás cestu ví?"
| "Nesu ti to na podnose,
| holubi přec bydlí v nose,
| mírně slaní, fajnoví."

25. Švédské vojsko krade v Praze (1648)
=======================================

| Velký strak houf k nám se slét,
| mizí sbírky v širý svět.
| Pak už tady mnoho není,
| zůstalo jen staré rčení:
| "Krade, jako v Praze Švéd."

26. Vydání knihy Babička (1855)
===============================

| Do očí zasvítí paprsky sluníčka,
| na malé zápraží vychází babička.
| Na Starém Bělidle
| šlápnula na vidle,
| které tam ležely uprostřed chodníčka.

27. Kevin Budden chytil taipana velkého (1950)
==============================================

| Co se stalo propána?
| Kevin chytil tajpána.
| Tomu těžko věřil bys,
| had ho jenom mírně hryz'
| a byl tuhý do rána.

28. Největší letecká havárie ČSA v ČSSR (1976)
==============================================

| Na ten čudlík nesahej!
| Kruci. Za to netahej!
| Křach a prásk, bum, třesky, plesky,
| tohle budou Zlaté Piesky.
| Šéf teď bude asi zlej.

29. Svatba Charlese a Diany (1981)
==================================

| Lidé o ní říkají, že je v lásce nestálá,
| ona zatím potají jediného v mysli má.
| V jejich očích jako tůň
| zrcadlí se britský kůň.
| Krásná a bláhová, Diana.

30. Venclovský přeplaval La Manche (1971)
=========================================

| Vyšel jako múza z vlny,
| zážitků a vody plný.
| Teď je kolem všechno mastné.
| Říká: "Tož, já su tak šťastné."
| A teď rychle do bavlny.


31. Připojení Valticka k Československu (1920)
==============================================

