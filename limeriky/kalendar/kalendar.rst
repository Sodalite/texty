================
Lidé z kalendáře
================

19. květen
==========

| Sestro George Boleyna,
| zjevně šláplas do lejna.
| Co s tím dělat, jen si breč,
| kat už nese velký meč. 
| Prý jsi trochu prodejná. 

20. květen
==========

| Brečí tady doktor Ráth,
| že ho nikdo nemá rád.
| Přišel k němu Macek
| a dal mu pár facek.
| Tomu se jen musím smát.

21
==

| Na přechodu pro chodce
| Tatra drtí důchodce.
| Je to Tatra Prezident,
| chudák místní rezident.
| Dejte pozor na chodce!

22
==

| "Hele, kam se ženeš, Anka?"
| "Na popravu K. H. Franka!"
| "Té náckovské krysy?"
| "Dost mi ještě visí."
| "A prý bude až do ránka."

23
==

| Mezi námi stojí víra,
| okno už se otevírá.
| Pod nohama není nic,
| dolů padá Martinic.
| Vyčítavě na mě zírá.

24
==

| Mnoho duní prázdný sud,
| když si mocní měří úd.
| Salvy první várka
| letí od Bismarcka.
| Potápí se křižník Hood.

25
==

| "Mrkni, tamhle z rybníka
| voda hrází utíká."
| "Kámo, nebuď hnidopich,
| pojď si raděj nacpat břich.
| Pak sem pošlem Pepíka."

26
==

| Dvanáctá už minula,
| vynořil se z minula.
| Lehl ke mně na lože
| a pak během soulože
| představil se: "Drákula".

27
==

| Na silnici od Břežan
| mlčky stojí svatý Jan.
| A když v černém mercedesu
| přiblíží se vládce děsu,
| sáhne Jozef pro Sten Gun.

28
==

| U veliké řeky Halys
| Lidijci se s Medci rvali.
| Z nebe přišlo znamení,
| náhlé Slunce zatmění.
| A tak boje zanechali.

29
==

| V kanclu stojí krabice,
| zavazejí velice.
| "A já se ptám, který vůl
| zabordelil celý stůl?"
| "Přinesl je Kubice."

30
==

| Už je vřava, už je zteč,
| do těla se boří meč.
| Vykřikuje, že to bolí, 
| padá k zemi Prokop Holý.
| "To máš za to, chlape, heč!" 

31
==

| "Jízdou parní tramvaje
| vezmu tě až do ráje."
| "S těmi sliby opatrně,
| nezapomeň, že jsi v Brně."
| "Jdi s tou skepsí do háje."

1. červen
=========

| Večer holka copatá
| pořádně mě prohmatá.
| Bohatství mé pánu rovno.
| A hned ráno už mám hovno.
| Měl jsem vložit do zlata.

02
==

| "Copak smutníš, Beneši,
| vládnout už tě netěší?"
| "Už se hnuly doby písty,
| ke kormidlu s komunisty!"
| "To se v Moskvě potěší."

03
==

| Na nádraží v Eschede:
| "Kurva, ten vlak nejede!"
| Poskládal se jako z karet,
| kdosi čeká na lazaret.
| Stovku Charón převede.
