================
Lidé z kalendáře
================

19. květen (Poprava Anny Boleynové 1536)
========================================

| Sestro George Boleyna,
| zjevně šláplas do lejna.
| Co s tím dělat, jen si breč,
| kat už nese velký meč. 
| Prý jsi trochu prodejná. 

20. Macek dal facku Ráthovi (2006)
==================================

| Brečí tady doktor Ráth,
| že ho nikdo nemá rád.
| Přišel k němu Macek
| a dal mu pár facek.
| Tomu se jen musím smát.

21. Tatra sestrojila Präsident (1898)
=====================================

| Na přechodu pro chodce
| Tatra drtí důchodce.
| Je to Tatra Prezident,
| chudák místní rezident.
| Dejte pozor na chodce!

22. Poprava K. H. Franka (1946)
===============================

| "Hele, kam se ženeš, Anka?"
| "Na popravu K. H. Franka!"
| "Té náckovské krysy?"
| "Dost mi ještě visí."
| "A prý bude až do ránka."

23. Třetí pražská defenestrace (1620)
=====================================

| Mezi námi stojí víra,
| okno už se otevírá.
| Pod nohama není nic,
| dolů padá Martinic.
| Vyčítavě na mě zírá.

24. Potopení křižníku Hood (1941)
=================================

| Mnoho duní prázdný sud,
| když si mocní měří úd.
| Salvy první várka
| letí od Bismarcka.
| Potápí se křižník Hood.

25. Povodeň v Mladoticích (1872)
================================

| "Mrkni, tamhle z rybníka
| voda hrází utíká."
| "Kámo, nebuď hnidopich,
| pojď si raděj nacpat břich.
| Pak sem pošlem Pepíka."

26. Vydání románu Drákula (1897)
================================

| Dvanáctá už minula,
| vynořil se z minula.
| Lehl ke mně na lože
| a pak během soulože
| představil se: "Drákula".

27. Atentát na Heydricha (1942)
===============================

| Na silnici od Břežan
| mlčky stojí svatý Jan.
| A když v černém mercedesu
| přiblíží se vládce děsu,
| sáhne Jozef pro Sten Gun.

28. Bitva u řeky Halys (585 před. n. let.)
==========================================

| U veliké řeky Halys
| Lidijci se s Medci rvali.
| Z nebe přišlo znamení,
| náhlé Slunce zatmění.
| A tak boje zanechali.

29. Kubiceho zpráva (2006)
==========================

| V kanclu stojí krabice,
| zavazejí velice.
| "A já se ptám, který vůl
| zabordelil celý stůl?"
| "Přinesl je Kubice."

30. Bitva u Lipan (1434)
========================

| Už je vřava, už je zteč,
| do těla se boří meč.
| Vykřikuje, že to bolí, 
| padá k zemi Prokop Holý.
| "To máš za to, chlape, heč!" 

31. První jízda parní tramvaje v Brně (1884)
============================================

| "Jízdou parní tramvaje
| vezmu tě až do ráje."
| "S těmi sliby opatrně,
| nezapomeň, že jsi v Brně."
| "Jdi s tou skepsí do háje."

1. červen Měnová reforma (1953)
===============================

| Večer holka copatá
| pořádně mě prohmatá.
| Bohatství mé pánu rovno.
| A hned ráno už mám hovno.
| Měl jsem vložit do zlata.

2. Edvard Beneš podepsal abdikační dopis (1948)
===============================================

| "Copak smutníš, Beneši,
| vládnout už tě netěší?"
| "Už se hnuly doby písty,
| ke kormidlu s komunisty!"
| "To se v Moskvě potěší."

3. Železniční neštěstí v Eschede (1998)
=======================================

| Na nádraží v Eschede:
| "Kurva, ten vlak nejede!"
| Poskládal se jako z karet,
| kdosi čeká na lazaret.
| Stovku Charón převede.

4. Henry Ford dokončil quadricykl (1896)
========================================

| Zkouší Henry quadricykl
| prudce sykl, krátce kvikl.
| Každý rázem pozná,
| že to bolest hrozná.
| Varlata si na něm scvikl.

5. První Orient Express odjel z Paříže (1883)
=============================================

| Věnuju se espressu
| na sedačce v expresu.
| Nancy, Mnichov, Vídeň, Niš -
| nový život už je blíž.
| Se starým se nesnesu.

6. Vylodění v Normandii (1944)
==============================

| Ležíme tu na pláži,
| s veškerou svou bagáží. 
| Domů nikdo nepůjde, 
| byť je večer. Večer D.
| Postupně nás odváží. 

7. Bitva u Malešova (1424)
==========================

| Mohou jenom nahlas klíti,
| vozy už se na ně řítí
| a na kopci krpatém
| mává slepec palcátem.
| Pražané jsou celkem v řiti.

8. Vypálení kláštera Lindisfarne
================================

| Mniši, mnozí nahatí,
| utíkají k úpatí
| na ostrově Lindisfarne.
| Stejně je to všechno marné.
| Pobijí je rohatí.

9. Prvovýstup na Broad Peak
===========================

| Na vrch zbývá už jen kousek,
| v ruksaku mám něco housek.
| Před vrcholem Falčan Kangri
| cítím se být "rather hungry".
| Zapomněl jsem na ubrousek. 

10. Vypálení Lidic (1942)
=========================

| Ještě chvíli stojí ves,
| pláče dítě, štěká pes.
| Maso rve si z vesnice
| divá, černá orlice.
| Pak se na kraj smutek snes. 

11. Napoleon zabral Maltu
=========================

| Povídala v temném altu:
| "Nemáme už žádnou maltu!
| Přijel kupec v autě 'Leon'
| tvrdil, že je Napoleon.
| Potom zmizel v rychlém kvaltu."

12. Podmokelský poklad (1771)
=============================

| Archeolog v Podmoklech
| pátral po mamutích klech.
| Najednou se z hlíny
| vyloup' nález jiný.
| Depot mincí po Keltech.

13. Guns'n'Roses v Praze (2006)
===============================

| Mávám, křičím: "Tak už hraj!"
| A on zpívá: "Babe, don't cry."
| Potom do mně jemně vklouz'
| v zákulisí Axel Rose.
| Sedmé nebe, druhý ráj.

14. Premiéra písně Teskně hučí Niagára (1931)
===========================================

| Ono trampské milování,
| je jen také zevlování.
| Co s tím taky - fena hárá,
| v dálce hučí Niagára.
| Věnujme se grilování.

15. Prokop Diviš sestavil bleskosvod (1754)
===========================================

| Nebezpečné blesky, hromy
| často hoří naše domy.
| Hromosvody, co se divíš,
| instaluje firma Diviš.
| Zaměstnává také Romy.

16. Pád balónu Kysibelka (1891)
===============================

17. Vystoupení proti odpustkům (1412)
=====================================

| Proč má shořet jako vích
| kdesi v pekle za svůj hřích?
| Čest se znova navrátí
| tomu, kdo si zaplatí.
| Jeroným si smutně vzdych.

18. Boj v kostele sv. Cyrila a Metoděje (1942)
==============================================

| To se děje špatná věc,
| když se úkryt změní v klec.
| Tlukot srdce, chladný pot,
| z venčí dusot těžkých bot.
| Z rohu kyne umrlec.

19
20
21
22
23
24
25
26
27
28
29
30
31

01
02
03
04
05
06
07
08
09
10
11
12
13
14
15
16
17
18
19
20
21
22
23
24
25
26
27
28
29
30
31

