Mé paní
=======

| Tvé vlasy poprášil Bůh barvou žita,
| tváře tvé ozářil měsíce svit.
| Do noci pohlédneš a rázem už svítá.
| Kdo jen by pro tebe netoužil žít?
| A do tvých rtů zas vepsal krev malin,
| a do tvých očí dal modravou tůň.
| Krása tvá rozdrolí i věčnost skalin,
| dotkneš se uzdy a skloní se kůň.
|
| Kam nohu položíš, vykvetou růže,
| i kdyby všude rost divoký blín.
| Poctěn je ten, kdo vstoupiti může
| do tvého světla, když kolem je stín.
| Chci být tvůj sokol a chci být tvůj chrt.
| Kdo jen by pro tebe nehledal smrt?








