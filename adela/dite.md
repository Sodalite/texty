Hlídám kalendář  
a den je jak rok dlouhý.   
Vím, že při čekání  
zdá se čas, jakoby stál.  
Zkoumám tvoji tvář,  
snímek jeden pouhý  
právě tu mám,    
dávno jej znám.  
Ty jsi tam.

Nádherná, kouzelná,  
usmíváš se  
ve své kráse,  
tiše spíš, sníš --   
já jen tuším.  
Tajemná, dojemná,    
jsi tak blízko,   
moje štístko.  
Srdce tvé tak  
zlehka buší.

Bříško pohladím,  
vím, že ty to vnímáš.  
Taky znáš i každou píseň,  
kterou já ti zazpívám.  
Vůbec nevadí  
když nejde mi to spát.  
Jak já se načekám,  
než přijdeš cestou k nám.  

Nádherná, zasněná,  
usmíváš se  
ve své kráse,  
tiše spíš, sníš --  
tvé sny hádám.  
Tajemná, dojemná  
jsi tak blízko,  
moje štístko  
máma tvá -- já --  
mám tě ráda.

