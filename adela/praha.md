# Hvězda nad Prahou

Říkáš, že koupíš dům  
v polích a blízko ke kopcům  
klid svůj a zahrádku chceš mít
krásně tam žít, jen si žít.
Chápej - představa tvá  
není, co bych chtěla já.  
Já hvězdu svou  
mám nad Prahou.

Krásných míst, já tu znám,  
na každé z nich s velkou láskou vzpomínám.  
S mámou kurz chůze mám  
Stromovkou cupitám.
Kráčí čas - pár jen dní
zase Černouškem se stávám v Národním.  
láska baletní z těch dávných let
vrátí se zpět.
Už víš, proč to město ráda mám?
Už víš, proč to město ráda mám?

S pravdou svou jedinou  
zkoušíš vyhrát nade mnou.
Doufáš, že konečně se vzdám  
snáz půjdu tam, s tebou tam.  
Víš, já nechci pryč jít  
nesmíš město mé mi vzít.  
Já hvězdu svou  
mám nad Prahou.

Krásných míst já tu znám  
fontána mi svoji píseň zazpívá.  
Pod Zlatou hvězdou být   
o Novém světě snít.  
Vrátka snů dál mě zvou  
s Valdštejnem jdu na procházku zahradou. 
Strom zas vypráví o tajemství -
v Řásnovce spí.
Už víš, proč to město ráda mám?
Už víš, proč tu stále zůstávám ... 
... zůstávám  
... zůstávám.
