# Královna a voják

Ten voják sám vchází na královnin práh  
řekne "Válku já vzdávám a rád bych vám plách"  
a královně zdá se, že jej potkala v snách  
a tak volně jej nechá vejít.

"Dlouho vídám váš palác tu na skále stát
my vraždíme pro vás a tak chtěl bych jen znát  
proč jen válka vás láká, a pak se na cestu dát,
tak se ptám ještě naposled, proč?"

Vzápětí kráčejí přes celý sál, (ona)  
otvírá dveře a pozve jej dál,  
a chvíli se zdá, jakby čas věčně stál,    
káže mu na místo jen.

Už dávno, krásko, já poznat vás chtěl,  
vím, prohrál jsem víckrát než vyhrát jsem směl  
a teď mám trochu pocit, že jsem vám naletěl,  
že válkou se bavíte jen.

Potom královna mladá bodne pohledem svým,  
praví: "Nezkoušej chápat, co já dobře vím"  
a ve tváři dětství a v očích smutku stín,  
svou samotu dál schovává.

"Cítím, že mám v srdci planoucí drát
řeže mně, pálí, a nedá mi spát
on jí pohladí dlaň, jak by snad měl ji rád
a ona skloní až k němu svou tvář.

"Řekni, jak moc jsi chtivá, jak slabá se zdáš
žiješ v paláci sama, za zdí se ukrýváš
ale já se tam nevrátím, kde vojsko své máš
a pak pohlédli z okna ven.

Slunce září tam zlaté, šedivou oblohou,  
ona po lásce touží celou duší svou,  
jenže stále se bojí, vždyť lásky nám lžou,    
a v očích mu neumí číst.   

On jí řek: "Já chtěl bych žít a mít svoji čest
dostat co zasloužím a nedat se splést  
a mít rád svou dívku a s ní svůj osud nést.  
Výsosti, tvé cesty jsou podivné.

Majestát náhle padá a prý nemá dost sil  
a přiznává, že jenom smutek jí zbyl  
a prosí ho ať počká, jestli by souhlasil  
prý chvíli jen sama chce být.

A náhle v dálce šleh' rozkaz jak bič  
pak voják byl zabit a už nesou jej pryč  
a královna pláče a její svět chrání klíč  
a bitva - ta běží dál.

