\section*{Celou Afrikou dál}

\textit{Under African Skies (Paul Simon)}

\begin{verse}
Tváře své jako noc Josef měl \\
a svit měsíční v očích mu plál. \\
Šel dlouhou pouť \\
a jižní kříž ho tou cestou provázel, \\
jinak kráčel sám \\
celou Afrikou dál.

Tohle je příběh, co zní už od počátku věků. \\
Tohle je láska, ten proud, co by hravě vzal hráz. \\
Zdá se mi sen, že létám, a je tam tvé jméno. \\
Písně jsou původem z rytmů \\
a původ těch rytmů je v nás.

Tak dávno, v mládí, \\
písně z chrámů \\
jsem slýchával v mém okolí znít. \\
Bože, dál veď dítě \\
pryč od všech všedních strastí. \\
Nechej ji žít pod nebem souznění \\
a dál už nebude víc chtít.

Tohle je příběh, co zní už od počátku věků. \\
Tohle je láska, ten proud, co by hravě vzal hráz. \\
Zdá se mi sen, že létám, a je tam tvé jméno. \\
Písně jsou původem z rytmů \\
a původ těch rytmů je v nás.

Tváře své jako noc Josef měl \\
a svit měsíční v očích mu plál. \\
Šel dlouhou pouť \\
a jižní kříž ho tou cestou provázel, \\
jinak kráčel tak úplně sám \\
celou Afrikou dál.
\end{verse}
