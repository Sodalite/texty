# Katce
*Kathy's Song (Paul Simon)*

Trochu se stmívá, padá déšť,     
v korunách stromů tiše zní,     
přináší vláhu květinám,     
zabuší do dveří domovních.  

Já se pod střechou schovávám,     
stíny se táhnou po stěnách,     
hledím k dálkám těm zmáčeným,     
tam, kde snad bydlíš, lásko má.  

Svůj čas trávím ve vzpomínkách,         
o tobě pár snů si nechám zdát,     
v nich s tebou jsem, když usínáš,       
a líbám tě, když máš ráno vstát.

Posílám ti tu píseň nedopsanou   
já vůbec nevím proč ztrácím čas,  
psaním písní jimž sám nevěřím,    
sto slov, sto lží, co klamou nás.

Stojím tu sám na pochybách,     
já, který si vždy jistý byl,   
dneska už vím, proč jsem zůstal sám,       
a podivný, večerní stesk mi zbyl.

Tak se dívám po kapkách,     
splétají se v jeden proud,       
to vím, že já jsem jak ten déšť,   
kéž bych tě zase jednou směl obejmout.
