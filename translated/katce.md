# Katce
*Kathy's Song (Paul Simon)*

Trochu se stmívá, padá déšť,     
v korunách stromů tiše zní,     
přináší vláhu květinám,     
zabuší do dveří domovních.  

Já pod střechou se schovávám,     
stíny se táhnou po stěnách,     
dívám se k dálkám zmáčeným,     
tam, kde snad bydlíš, lásko má.  

Svůj čas trávím ve vzpomínkách,         
tebe si ve snách nechám zdát,     
chci s tebou být, když se probouzíš,       
a políbít tě, když máš večer spát.

Tu naši píseň jsem nedopsal,  
já vůbec nevím proč ztrácím čas,  
psaním písní jimž sám nevěřím,    
sto slov, sto lží, co klamou nás.

Stojím tu sám a v pochybách,     
já, který sebou vždy tak jistý byl,   
dneska už vím, proč jsem zůstal sám,       
a občasný, večerní stesk mi zbyl.

Tak se dívám po kapkách,     
splétají se v jeden proud,       
to vím, že já jsem jak ten déšť,   
kéž bych tě zase jednou směl obejmout.
