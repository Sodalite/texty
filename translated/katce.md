# Katce
*Kathy's Song (Paul Simon)*

Trochu se stmívá, padá déšť,     
v korunách stromů tiše zní,     
přináší vláhu květinám,     
zabuší do dveří domovních.  

Já se pod střechou schovávám,     
stíny se táhnou po stěnách,     
hledím k dálkám těm zmáčeným,     
kde bydlíš, lásko dávná.  

Svůj čas trávím ve vzpomínkách,         
o tobě pár snů si nechám zdát,     
v nich s tebou jsem, když usínáš,       
a líbám tě, když máš ráno vstát.

Nechávám naši píseň nedopsanou   
já vůbec nevím proč ztrácím čas,  
psaním písní jimž sám nevěřím,    
sto slov, sto lží, co klamou nás.

Stojím a ptám se, co dělat mám,     
já, který si vždy jistý byl,   
dneska už vím, proč jsem zůstal sám,       
a podivný, večerní stesk mi zbyl.

Když vidím, jak teď právě mží,     
kapek pár se splétá v proud,       
to vím, že já jsem jak ten déšť,   
kéž bych tě zase jednou směl obejmout.
