\section{Katce}

\begin{verse}
Trochu se stmívá, padá déšť \\
a vzpomínání v kapkách zní \\
přináší vláhu květinám \\
zabuší do dveří domovních.

Já pod střechou se schovávám \\
a po stěnách si stíny jdou \\
dívám se k dálkám zmáčeným \\
za obzor, kde jsi lásko má.

A svůj čas trávím v myšlenkách \\
tebe si ve snách nechám zdát \\
tak s tebou jsem, když se probouzíš \\
a políbím tě když máš večer spát.

Pak píseň jsem skládal a nedopsal \\
já nevím vůbec proč ztrácím čas \\
psaním písní jimž sám nevěřím \\
slova v nich lžou a taky vázne hlas.

Stojím tu sám a v pochybách \\
já kdo jen za svou pravdou stál \\
a teď se ptám proč víc nevěřím \\
ty vírou jsi poslední, kterou mám.

Tak se dívám po kapkách \\
scházejí se v říčky skel \\
já vím, že já jsem jak ten déšť \\
kéž bych tě na tvář taky líbat směl.



\end{verse}
