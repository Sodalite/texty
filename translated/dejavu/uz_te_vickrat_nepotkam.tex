\section*{Už tě víckrát nepotkám}
\textit{(I'll never find another you.)}

\begin{verse}
Kamsi dál nás láká \\
nám zaslíbená zem,\\
mně se zdává o ní\\
každou noc krásný sen.\\
Jsi tam stále pouze se mnou\\
a já, kam chceš, se dám,\\
neboť vím, že už tě víckrát nepotkám.

Lásku smí mít každý, \\
lidé to říkají, \\
tak zkus být tou mojí, \\
líbej mě potají. \\
Kdybych já šla cestou dlouhou, \\
jen dál, až bůhví kam, \\
stejně vím, že už tě víckrát nepotkám.

Půjdem dlouhou plání, \\
tak blízko mně stůj. \\
Veď mě dál bouří zlou \\
a opatruj, opatruj. 

Jestli mám mít jmění, \\
tak ráda se ho vzdám, \\
to mi vzácné vůbec není, \\
jen když tvou lásku mám. \\
Jestli však tě někdy ztratím, \\
co já pak dělat mám, \\
dobře vím, že už tě víckrát nepotkám. 

Jestli já tě někdy ztratím, \\
co já pak dělat mám, \\
dobře vím, že už tě víckrát nepotkám. \\
Už nepotkám, už nepotkám.
\end{verse}

