Tvá zář
=======

Snad je to jen pouhé zdání,
houpání ve vlnách,
co do moří po řece odplouvá.
Snad sen se mi zdá?
Je to jen opar mlhavý v dálkách,
zvláštní svit v oblacích.
Nikdo netuší, odkud k nám přichází
a kam pak se dá.
Jen sen, co se zdá.

Tvá zář pálí jak plamen
tvá zář lehounce zaváhá.
Proč se mi zdá, že dřív tak silná
najednou ubývá
tvá zář.

Snad je to jen tanec stínů,
co přichází s noční tmou
a na horách přebývá v klínech skal
snad sen se mi zdál?
Náhle z plání vítr zpívá
tu píseň podzimní
Nikdo netuší, kdy je čas loučení
a kam odcházíš
to jen sama víš.

Tvá zář pálí jak plamen
tvá zář lehounce zaváhá.
Proč se mi zdá, že dřív tak silná
najednou ubývá
tvá zář.

Tvá zář pálí jak plamen
tvá zář lehounce zaváhá.
Proč se mi zdá, že dřív tak silná
najednou ubývá
tvá zář.
