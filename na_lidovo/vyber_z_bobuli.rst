Výběr z bobulí
==============

| Když je děcko rozmrzelé,
| když ho zmáhá pláč,
| nepomáhá pohlazení,
| pusa ani fáč.
| Když si už pak enem přeješ,
| ať už nebulí,    
| tož mu nalej do lahvičky
| výběr z bobulí.
|  
| Když ťa potká první láska,
| srdce své jí dáš, 
| žiješ jako na obláčku
| z pěsniček to znáš.
| Když sa k tebě na procházce
| pevně přitulí,
| zachutná ti láska jako
| výběr z bobulí.
|
| Když to doma zadrhává,
| když to enem dře,
| starý čučí po hospodách
| krev ti zlosťú vře.
| Když sa potom vrátí domů,
| smrdí cibulí,
| spolehlivě přerazí to
| výběr z bobulí.
|
| Když ťa melú mlýnské kola,
| když ťa mrzí svět,
| na veliké to trápení
| ťažko zapomnět.
| A když cítíš, že ťa život
| kopnul do kulí,
| tož si na to rychlo nalej
| výběr z bobulí.
|
| A jak už sa ráno budíš,
| než sa rozední,
| pomalu sa přichystáváš
| k cestě poslední.
| A když hledíš pod oltářem
| z černej škatuly,
| rozlévá sa na tvú počest 
| výběr z bobulí.



