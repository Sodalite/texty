\section*{Laura}
\addcontentsline{toc}{section}{Laura}
\begin{verse}
Moje mladší dcera Laura\\
připomíná dinosaura.\\
Jak jí jednou nedám keks\\
tak řve jako statný Rex\\
a mně rychle tmavne aura.
\end{verse}

\section*{Jarmil}
\addcontentsline{toc}{section}{Jarmil}
\begin{verse}
Kydač hnoje, jistý Jarmil,\\
musel utéct z místní farmy.\\
Když pod šéfem vykydal\\
ten se velmi rozhněval:\\
\uv{Co se pleteš do mé karmy?}	
\end{verse}

\section*{Kevin}
\addcontentsline{toc}{section}{Kevin}
\begin{verse}
Vzdělaný dendrolog Kevin\\
váží si palavských dřevin.\\
Teď je velmi ustaraný,\\
všude raší pajasany --\\
totálně zamořen Děvín.
\end{verse}

\section*{Tamara}
\addcontentsline{toc}{section}{Tamara}
\begin{verse}
Sestřenice Tamara\\
odpočívá na marách.\\
Když tam na ni někdo jukne,\\
ona na něj silně hukne.\\
Marně hledá, jak by plách'.	
\end{verse}

\section*{Dalibor}
\addcontentsline{toc}{section}{Dalibor}
\begin{verse}
V létě bajkr Dalibor\\
sjížděl rychle dolů z hor.\\
A že hleděl do krajiny,\\
k mrakům, nebo na květiny,\\
rozmáznul se o traktor.
\end{verse}

\section*{Dobroslav}
\addcontentsline{toc}{section}{Dobroslav}
\begin{verse}
Velký cynik Dobroslav\\
četl jednou Šrámkův \textit{Splav}.\\
A dřív než bys řekl fík,\\
stal se z něho romantik.\\
Láska, páska -- tape and love.	
\end{verse}


\section*{Dobroslava}
\addcontentsline{toc}{section}{Dobroslava}
\begin{verse}
Chtěla zkusit Dobroslava\\
jak je žhavá čerstvá láva.\\
Tajemství jí odkryjí,\\
lidé z Lávy nad Dyjí.\\
Povídali, že je kráva.	
\end{verse}

\section*{Norbert}
\addcontentsline{toc}{section}{Norbert}
\begin{verse}
Poprosil jsem Norberta,\\
jestli šel by za čerta.\\
Přišel, viděl, strašil -- síla,\\
dcera se nám pomočila.\\
Nezapřu v něm experta.	
\end{verse}

\section*{Slavoj}
\addcontentsline{toc}{section}{Slavoj}
\begin{verse}
Vzali bratra Slavoje\\
mezi místní kovboje.\\
Jak chtěl tvrdě zkrotit býka,\\
ten ho kopnul do pytlíka,\\
když se trhnul z postroje.	
\end{verse}

\section*{Iveta}
\addcontentsline{toc}{section}{Iveta}
\begin{verse}
Z Varšavy ke mně jede Iveta,\\
rázem jsem romantický poeta.\\
Pěju na ni ódy a jen hořím,\\
jako císařovně se jí kořím.\\
Ona jest bardzo piękną kobietą.	
\end{verse}

\section*{Medard}
\addcontentsline{toc}{section}{Medard}
\begin{verse}
Vymysleli jsme si na Medarda;\\
vezmeme jej dneska na bernarda.\\
Ztratil se nám na Náplavku,\\
teď se léčí na kapavku.\\
Taková ta trochu avantgarda.	
\end{verse}

\section*{Stanislava}
\addcontentsline{toc}{section}{Stanislava}
\begin{verse}
Myslel jsem, že Stanislava\\
bude moje láska pravá.\\
Ona zatím jede k lesu\\
s manažerem v mercedesu\\
a tam se mu celá dává.	
\end{verse}

\section*{Margita}
\addcontentsline{toc}{section}{Margita}
\begin{verse}
Ve výuce Margita\\
neví, co je limita.\\
Profesor se naparuje,\\
když jí to tam ukazuje.\\
Starý, chlípný ješita.	
\end{verse}

\section*{Gita}
\addcontentsline{toc}{section}{Gita}
\begin{verse}
Ze zábavy Gita\\
vracívá se zlitá.\\
Boty v ruce, šlape bosa,\\
nevnímá, že padla rosa,\\
a nad městem svítá.	
\end{verse}

\section*{Bruno}
\addcontentsline{toc}{section}{Bruno}
\begin{verse}
Gynekolog Bruno\\
zakoupil si Uno.\\
A v tom autě denně,\\
nejen svojí ženě,\\
prozkoumává lůno.	
\end{verse}

\section*{Antonie}
\addcontentsline{toc}{section}{Antonie}
\begin{verse}
Jak se svléká Antonie,\\
v hlavě zní mi symfonie.\\
A když říká: \uv{Teď jsem jenom tvá},\\
zní mi KV 522.\\
K lásce patří ironie.	
\end{verse}

\section*{Antonín}
\addcontentsline{toc}{section}{Antonín}
\begin{verse}
Jednou večer Antonína\\
zaujala plastelína.\\
Zkusil koně, strakapouda,\\
nakonec mu vyšla hrouda.\\
Tak ji hodil do komína.	
\end{verse}

\section*{Herta}
\addcontentsline{toc}{section}{Herta}
\begin{verse}
Volala mi v týdnu Herta,\\
v kulturáku hraje Merta.\\
Ať prý vezmu svoji holku,\\
užít trochu old-school folku\\
písničkáře, introverta.	
\end{verse}

\section*{Roland}
\addcontentsline{toc}{section}{Roland}
\begin{verse}
Do své kapely mladý Roland\\
koupil klávesy značky Kawai.\\
Rytmy divně poskakují,\\
texty se jim nerýmují.\\
Natruc osudu zatím hrávaj'.	
\end{verse}

\section*{Vít}
\addcontentsline{toc}{section}{Vít}
\begin{verse}
Napsal pro mě dopis Vít,\\
že už vskutku pozbyl klid.\\
Prý mu byznys váže ruce,\\
visí na něm exekuce.\\
Tak už zkrátka nechce žít.	
\end{verse}

\section*{Zbyněk}
\addcontentsline{toc}{section}{Zbyněk}
\begin{verse}
Vyprávěl mi tuhle Zbyněk,\\
copak se mu stalo v kině.\\
Seděl vedle krásné slečny,\\
myslel na vztah pevný, věčný.\\
Okradla ho $\ldots$ svině.
\end{verse}

\section*{Adolf}
\addcontentsline{toc}{section}{Adolf}
\begin{verse}
Vytáhnul mě strýček Adolf\\
do Čeladné z rána na golf.\\
Křikl na mě: \uv{Gyzdě,\\
trefils orla v hnizdě.\\
Miřiš jako byzbyl na mol.}
\end{verse}

\section*{Vlkoslav}
\addcontentsline{toc}{section}{Vlkoslav}
\begin{verse}
Jeden rybář, Vlkoslav,\\
šel na ryby na Zbraslav.\\
Jak tak sedí, chytá, plká,\\
naráz cítí, že chyt' vlka,\\
a ten má snad dvanáct hlav.
\end{verse}

\section*{Milan a Milana}
\addcontentsline{toc}{section}{Milan a Milana}
\begin{verse}
Pozval jsem si domů Milana,\\
chtěl jsem totiž kleštit berana.\\
Beran se ho lekl,\\
nožík se mu smekl.\\
Najednou tu stála Milana.
\end{verse}

\section*{Leoš}
\addcontentsline{toc}{section}{Leoš}
\begin{verse}
Jeskyňáři Leoše,\\
zamkli přes noc v Macoše.\\
Když jej ráno objevili,\\
nebyl na ně právě milý.\\
Hodil po nich galoše.
\end{verse}

\section*{Leo}
\addcontentsline{toc}{section}{Leo}
\begin{verse}
Vzal jsem s sebou ondy Lea\\
na oslavu jubilea.\\
Paní domu vztekem vyla,\\
když si od nás rozbalila\\
vstupenku do mauzolea.
\end{verse}

\section*{Květa}
\addcontentsline{toc}{section}{Květa}
\begin{verse}
Vzkázala mi moje Květa,\\
s naší láskou prý je veta.\\
Nebaví ji, ale vážně,\\
když se k sexu stavím vlažně\\
jako starý katecheta.
\end{verse}

\section*{Květuše}
\addcontentsline{toc}{section}{Květuše}
\begin{verse}
Zmínila se Květuše\\
o své noční předtuše:\\
Strašná kletba faraona\\
postihne ho \textit{in persona},\\
kdo se dotkne kartuše.
\end{verse}

\section*{Alois}
\addcontentsline{toc}{section}{Alois}
\begin{verse}
Povídám mu: \uv{Hele, Álois,\\
vzrušuje mě Laneová Lois.}\\
A on na to: \uv{Kýho čerta,\\
já bych radši Clarka Kenta.}\\
Asi bude spíše na \textit{boys}.
\end{verse}

\section*{Aloisie}
\addcontentsline{toc}{section}{Aloisie}
\begin{verse}
V chalupě babičky Aloisie\\
škrábe tam, křoupe tu, vrzá, šije.\\
Ty se zeptáš: \uv{Nevíš proč?}\\
Odpovím ti: \uv{Červotoč!}\\
Nebo tam její duch stále žije?
\end{verse}

\section*{Pavla}
\addcontentsline{toc}{section}{Pavla}
\begin{verse}
Divila se Pavla,\\
obloha že ztmavla.\\
Chápe jenom stěží,\\
proč tu všude sněží.\\
Metyl -- ostrá \textit{šavla}.
\end{verse}

\section*{Zdeňka}
\addcontentsline{toc}{section}{Zdeňka}
\begin{verse}
Svěřuje se Zdeňka,\\
že miluje Čeňka.\\
Ona, třídní elita.\\
On $\ldots$ se vůbec nechytá.\\
Nekvete jí pšeňka.
\end{verse}

\section*{Jan}
\addcontentsline{toc}{section}{Jan}
\begin{verse}
Z podvečera v parku Jan\\
hlídačem byl nachytán\\
v onom trapném okamžiku.\\
Procvičoval motoriku.\\
Sem a tam a sem a tam.
\end{verse}

\section*{Ivan}
\addcontentsline{toc}{section}{Ivan}
\begin{verse}
Vnitroblokem tenor Ivan\\
pěje jako polní skřivan.\\
U nich v domě zřejmě není\\
pro umění pochopení,\\
hodili naň z okna divan.
\end{verse}

\section*{Adrian}
\addcontentsline{toc}{section}{Adrian}
\begin{verse}
Odstřelovač Adrian\\
změnil stupeň v radián\\
a tím místo oficíra\\
v letu trefil netopýra.\\
To je ale šlendrián.
\end{verse}

\section*{Adriana}
\addcontentsline{toc}{section}{Adriana}
\begin{verse}
Na Makarské Adriana\\
není dosti namazaná.\\
Asi, blbka, nemá páru,\\
že si takhle ničí škáru,\\
chce-li barvu indiána.
\end{verse}

\section*{Ladislav}
\addcontentsline{toc}{section}{Ladislav}
\begin{verse}
Stěžuje si Ladislav,\\
že už dlouho není zdráv.\\
Oftalmolog, foniatr,\\
kardiolog, psychiatr?\\
Kdo se pustí do oprav?
\end{verse}

\section*{Ladislava}
\addcontentsline{toc}{section}{Ladislava}
\begin{verse}
Vymlouvá se Ladislava,\\
že ji dneska bolí hlava\\
a že radši půjde spát.\\
S kým se mám teď milovat?\\
Zbudou ruce. Levá? Pravá?
\end{verse}

\section*{Lubomír}
\addcontentsline{toc}{section}{Lubomír}
\begin{verse}
Soused z domu, Lubomír,\\
vzteká se, že není mír.\\
Potom mrkne spiklenecky:\\
\uv{Postřílet by měli všecky!}\\
Inu, světa inženýr.
\end{verse}

\section*{Pavel}
\addcontentsline{toc}{section}{Pavel}
\begin{verse}
Vyptával se přítel Pavel,\\
jestli prý vím, kdo je Ravel?\\
\uv{Co jsi, vole, za éro,\\
copak neznáš Bolero?}\\
Tvářil se, že snědl šťavel.
\end{verse}

\section*{Petr}
\addcontentsline{toc}{section}{Petr}
\begin{verse}
\uv{Tak jdem na to,} vzdychl Petr,\\
nasadil si těžký kletr.\\
Pak se vydal na svou cestu\\
až na vrchol Everestu.\\
Už to má jen kilometr.
\end{verse}

\section*{Šárka}
\addcontentsline{toc}{section}{Šárka}
\begin{verse}
Směje se mi už i Šárka,\\
co že to mám za kašpárka?\\
Nezahraju, to mi poví,\\
ani \textit{Večer tříkrálový}.\\
K čemu je mi teď ta čárka?
\end{verse}


%Roland po dvaceti letech
%Do své kapely starší Roland
%koupil klávesy značky Roland.
%Rytmy sedí na prdeli,
%taky texty mají skvělý,
%trávu sehnali "Made in Holland".








