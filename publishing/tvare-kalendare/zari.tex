\section*{Samuel}
\begin{verse}
To mě vyzval Samuel,\\
v ranní mlze na duel:\\
\uv{Každý půjde deset kroků,\\
potom rychle tasí k boku.}\\
Černým vozem domů jel.
\end{verse}

\section*{Linda}
\begin{verse}
Odrazuje Linda:\\
\uv{Neberte si Inda!\\
Mladý nebo starý --\\
na vše sype kari.\\
A po stole bryndá.}
\end{verse}

\section*{Adéla}
\begin{verse}
Čekala mě Adéla\\
po návratu z kostela.\\
Byla ze mě cítit piva,\\
praštila mě, celá divá,\\
velkou pánví do čela.
\end{verse}

\section*{Bronislav}
\begin{verse}
\uv{Podívej se, Bronislave,\\
co to tamhle v řece plave?}\\
\uv{Vír to točí dokola.}\\
\uv{Co když je to mrtvola?}\\
\uv{Pak to bude zajímavé!}
\end{verse}

\section*{Bronislava}
\begin{verse}
Jela bruslit Bronislava,\\
aby byla štíhlá, zdravá.\\
Hned za prvním rohem,\\
prosvištěla hlohem.\\
Dnes to bylo do krvava.
\end{verse}

\section*{Jindřiška}
\begin{verse}
Dostal jsem do očí od Jindřišky:\\
\uv{Co na mě hledíš jak žaba z kyšky?}\\
\uv{Kvůli tvému ksichtu není\\
taky žádné pozdvižení.}\\
Hleděla jako když sere šišky.
\end{verse}

\section*{Rozálie}
\begin{verse}
Nešťastná je Rosalie,\\
její muž je strašně zlý.\\
Kdysi ji moc miloval\\
věrnou lásku sliboval.\\
K tomu dodám: \uv{C'est la vie.}
\end{verse}

\section*{Boris}
\begin{verse}
Přiznal se mi tuhle Boris,\\
jednou v zimě plotek olíz'.\\
A že právě mrazík byl,\\
jazyk se mu přilepil,\\
v místě kde byl v tyčce prolis.
\end{verse}

\section*{Boleslav}
\begin{verse}
Trápí teď myšlenka Boleslava,\\
jak by se zbavit měl Wenceslawa?\\
Nakonec na tuto šmíru\\
zjednal si Čestu a Tiru.\\
Hněvsa si též bodnul do Václava.
\end{verse}

\section*{Regína}
\begin{verse}
Šla k lékaři Regína,\\
že ji pálí vagína.\\
Doktor se jen krátce mrknul\\
potom trochu zlobně frknul:\\
\uv{To ten týden začíná.}
\end{verse}

\section*{Mariana}
\begin{verse}
Čapku žmoulá Mariana,\\
stojí jako zařezaná.\\
Volnost, rovnost, bratrství --\\
kam se ztrácí? Kdo to ví?\\
Malá nebo velká strana?
\end{verse}

\section*{Daniela}
\begin{verse}
Uměnovědkyně Daniela\\
vynáší do nebe Donatella.\\
Judita zavraždí Holoferna.\\
Těžko to překoná postmoderna,\\
když hlava odpadne pryč od těla.
\end{verse}

\section*{Irma}
\begin{verse}
Básní, pábí teta Irma,\\
jak je krásná řeka Dirma,\\
vždy když slunko vyjde zrána\\
nad jezero jménem Tana.\\
Kecá! Je to známá firma.
\end{verse}

\section*{Denis}
\begin{verse}
Ve zkouškovém frajer Denis,\\
kašlal na to, hrával tenis.\\
Přišla zkouška z fonetiky,\\
nepomohly cukrbliky.\\
Neznal \textit{fortis} ani \textit{lenis}.
\end{verse}

\section*{Denisa}
\begin{verse}
Popisuju Denise\\
super výhled na Lysé.\\
Do krpálu zabrala\\
za sebou mě nechala.\\
Křikla jenom: \uv{Pohni se!}
\end{verse}

\section*{Marie}
\begin{verse}
Sopranistka Marie\\
zpívá těžké árie.\\
Třeba včera v kuchyni --\\
Mozart, Verdi, Puccini.\\
Málokdo to zažije.
\end{verse}

\section*{Lubor}
\begin{verse}
Stěžuju si, že Váš Lubor,\\
nemá zdání, co je úhor!\\
Spolužačku Veroniku\\
osahával v tělocviku\\
a to ani neměl úbor!
\end{verse}

\section*{Radka}
\begin{verse}
Usmívá se na mě Radka:\\
\uv{Jéžiš růže! Ta je sladká.}\\
Teď si počkám na vyznání.\\
Ona řekne bez váhání:\\
\uv{Chci být tvoje kamarádka.}
\end{verse}

\section*{Jolana}
\begin{verse}
Na horách lezkyně Jolana\\
trochu se zapletla do lana.\\
Bezmocně se teď ve výšce houpe,\\
učit se uzly přišlo jí hloupé.\\
Připomíná mi Tarzana.
\end{verse}

\section*{Ludmila}
\begin{verse}
Dělala veletoč Ludmila,\\
hrazda se najednou zlomila.\\
Nestačil jí všechen um,\\
dostalo ji momentum.\\
A tak si pořádně nabila.
\end{verse}

\section*{Lidmila}
\begin{verse}
Z nešťastné lásky si Lidmila\\
před spaním svítiplyn pustila.\\
A jak plyn z hořáků poklidně syčí,\\
poslední semínko naděje vzklíčí.\\
Vstala a zase jej ztlumila.
\end{verse}

\section*{Naďa}
\begin{verse}
Nejvíce miluju na Nadě,\\
když leží nahatá v zahradě.\\
Srdce mi vzplane,\\
když potom vstane,\\
a jde se osvěžit do kádě.
\end{verse}

\section*{Naděžda}
\begin{verse}
Jak se jen blíží Naděžda,\\
to se i ruský voják vzdá.\\
Má totiž pádný argument --\\
její dlaň váží skoro cent.\\
Vzdal to i Lenin. Natož já.
\end{verse}

\section*{Kryštof}
\begin{verse}
Únava přemohla Kryštofa,\\
uložil své tělo na sofa.\\
V noci se mu vracel sen,\\
že byl slavným básníkem,\\
co žije život svůj ve strofách.
\end{verse}

\section*{Zita}
\begin{verse}
Všimnula si včera Zita,\\
že ji trápí obezita.\\
Na břiše má tlusté faldy\\
jako spisy F. X. Šaldy.\\
Je v tom jistá monstrozita.
\end{verse}

\section*{Oleg}
\begin{verse}
Jednou večer Olega\\
pozval k sobě kolega.\\
Z pozvání měl obavy,\\
že snad půjde o mravy.\\
Nakonec šli do lega.
\end{verse}

\section*{Matouš}
\begin{verse}
Herpetologa Matouše\\
zavedli mezi šotouše:\\
\uv{Mám tady Bardotku u Bílovce!}\\
\uv{Já se však soustředím na brejlovce.}\\
\uv{Tak na ty se zeptej Bohouše.}
\end{verse}

\section*{Darina}
\begin{verse}
Dal jsem recept Darině\\
na kohouta na víně\\
a v kuchařské čepici\\
uvařila slepici.\\
Usmála se nevinně.
\end{verse}

\section*{Berta}
\begin{verse}
Poslala mě jednou Berta,\\
na nákupy do Alberta.\\
Prý tam mají velké slevy,\\
na procenta sice neví,\\
v letáku se to tak jeví.
\end{verse}

\section*{Jaromír}
\begin{verse}
Pod lesíkem Jaromír\\
vypaloval z jara pýr.\\
Sirkou škrtnul do věchýtka\\
zapálily se mu lýtka.\\
Co jen to má za manýr?
\end{verse}

\section*{Jaromíra}
\begin{verse}
Všimnula si Jaromíra,\\
že je ve zdi malá škvíra.\\
Strčila tam šroubovák\\
a za chvíli, neví jak,\\
už tam byla obří díra.
\end{verse}

\section*{Zlata}
\begin{verse}
Otravuje pořád Zlata,\\
ke štěstí jí chybí chata.\\
Účty, fondy, akcie --\\
možná mi to pokryje\\
u garáže nová vrata.
\end{verse}

\section*{Zlatuše}
\begin{verse}
Křičím na ni: \uv{Zlatuše,\\
ani vůl tak nekluše!}\\
Je to leda chiméra\\
dělat ženě trenéra.\\
Vkládám šipku do kuše.
\end{verse}

\section*{Andrea}
\begin{verse}
Chtěla vědět Andrea,\\
kde prý leží Korea?\\
Nechtěl jsem být na ni zlej,\\
říkám: \uv{Asi v Tampa Bay.}\\
Tenhle blázen jazzovej.
\end{verse}

\section*{Jonáš}
\begin{verse}
Prosím tě, pověz mi, Jonáši,\\
kantorem být $\ldots${} co to obnáší?\\
\uv{Ředitel celý rok tě týrá,\\
rodič si hubu otevírá,\\
z kapes tvých jenom se zapráší.}
\end{verse}

\section*{Václav}
\begin{verse}
Na svátek svatého Václava\\
lidí je ve městě záplava.\\
Volají, že zase voliči\\
dostali pořádně \textit{po piči}.\\
Prý se to v Německu nestává.
\end{verse}

\section*{Václava}
\begin{verse}
Napsala pozvánku Václava,\\
za týden koná se oslava.\\
Prý to bude bezvadné,\\
tak RSVP.\\
Slušný prý to tak dělává.
\end{verse}

\section*{Michal}
\begin{verse}
Traktorista Michal\\
do karet se míchal.\\
A v hospodě \textit{U Dubu}\\
dali mu pak na hubu.\\
V roští smutně vzdychal.
\end{verse}

\section*{Michael}
\begin{verse}
Jednou v zimě Michael\\
do knihovny cestu měl.\\
A že je fanoušek Mobyho,\\
zajásal najednou nad knihou:\\
\uv{Říkejte mi Izmael.}
\end{verse}

\section*{Jeroným}
\begin{verse}
S koncilem stojí Jeroným:\\
\uv{O Janu z Husi já cosi vím --\\
ve všem, co řekl pravdu měl,\\
nemůžu jinak, byť bych chtěl.}\\
Taky z něj zůstal jenom dým.
\end{verse}

