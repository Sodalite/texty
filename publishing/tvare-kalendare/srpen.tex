\section*{Oskar}
\begin{verse}
Manželka našeho Oskara\\
netuší, co to je maskara.\\
Maluje si řasy tuší,\\
připomínaj' trávu v buši.\\
Vypadá proto jak maškara.
\end{verse}

\section*{Gustav}
\begin{verse}
Nesnáším ostatní Gustavy,\\
co se jim pořádně postaví.\\
Já to mám měkké jak z plazmatu,\\
před rokem vzali mi prostatu.\\
Takový život mě nebaví.
\end{verse}

\section*{Miluše}
\begin{verse}
Miluji sousedku Miluši\\
ona to nejspíše netuší.\\
Na balkóně pakliže\\
prochází se v negližé,\\
vždy mě to do nebe rozruší.
\end{verse}

\section*{Dominik}
\begin{verse}
Chodí mi za ženou Dominik,\\
z vedlejší vesnice kominík.\\
Protiakce bude nutná,\\
pomsta vždycky dobře chutná.\\
Dal jsem mu do trenek maliník.
\end{verse}

\section*{Dominika}
\begin{verse}
Podala inzerát Dominika,\\
že hledá slušného katolíka.\\
Přesmutně hledí z postele,\\
on je zas kdesi v kostele.\\
Chtěla to, tak ať si nenaříká.
\end{verse}

\section*{Kristián}
\begin{verse}
Každá chce mít svého Kristiána\\
každá chce od něj být dobývána.\\
Bavit se, tancovat, až do rána,\\
potom být v taxíku přemlouvána.\\
Většinou zůstane zanechána.
\end{verse}

\section*{Oldřiška}
\begin{verse}
Pokaždé, jak vidím Oldřišku,\\
pocítím napnutí v podbřišku.\\
A jak se na mě jen usměje,\\
v kalhotech teplo se rozleje.\\
Bohužel mám doma Bedřišku.
\end{verse}

\section*{Lada}
\begin{verse}
Koupil jsem zánovní ladu,\\
hodně prý místa má vzadu.\\
Lidé mi nadávaj' do ruských švábů,\\
proč jen si nevozím prdel svou v~saabu?\\
To si fakt myslí, že kradu?
\end{verse}

\section*{Soběslav}
\begin{verse}
Rozhodl se Soběslav,\\
že se vydá do dálav.\\
Vyplul s bárkou na moře\\
nauzeou tam ochořel.\\
To je konec dnešních zpráv.
\end{verse}

\section*{Roman}
\begin{verse}
\uv{Je mi divně}, řekl Roman,\\
hned se svalil na otoman.\\
Hlava se mu strašně točí,\\
dilatují hnědé oči.\\
Bodejť, když je toxikoman.
\end{verse}

\section*{Vavřinec}
\begin{verse}
V trávě šlápl Vavřinec\\
na veliký kravinec.\\
V dálce hojnost mléka, strdí,\\
u nás boty hrozně smrdí.\\
Tak si žije našinec.
\end{verse}

\section*{Zuzana}
\begin{verse}
Bioložka Zuzana\\
koupila si varana.\\
V noci vlezl do postele,\\
tam ji kousl do prdele,\\
tak je trochu naštvaná.
\end{verse}

\section*{Klára}
\begin{verse}
Zpívá nám tu píseň Klára:\\
\uv{Teskně hučí Niagára.}\\
Slzy se mi v oči ženou\\
kytaru má rozladěnou.\\
Pojďme radši na cigára.
\end{verse}

\section*{Alena}
\begin{verse}
Moje tchýně Alena\\
nosí z lesa polena.\\
Celou zimu klidně topí,\\
s vypnutými přímotopy.\\
Jen je trochu schvácená.
\end{verse}

\section*{Alan}
\begin{verse}
Z Bratislavy přijel Alan\\
vypadal jak super chalan.\\
Pobyl u nás jako host,\\
sestře ukrad' počestnost.\\
Kdo teď bude její galán?
\end{verse}

\section*{Hana}
\begin{verse}
Provdala se naše Hana\\
za cizince, seveřana.\\
Odjela s ním do Mossu,\\
teď má nudli u nosu,\\
stále není vysmrkaná.
\end{verse}

\section*{Jáchym}
\begin{verse}
Letos vzali Jáchyma\\
ke studiu na mima.\\
Nevadilo, že je němý,\\
že se pořád hloupě tlemí --\\
uměl hýbat ušima.
\end{verse}

\section*{Petra}
\begin{verse}
\uv{A já jsem tyčkařka}, tvrdila Petra,\\
když rande trávila se známým z metra.\\
Později na trénink nesl jí sendviče,\\
viděl jak ona tam tancuje u tyče --\\
nahá je úplně. Akorát v tretrách.
\end{verse}

\section*{Helena}
\begin{verse}
Rozhodla se Helena\\
dát si játra z jelena.\\
Že těch jater hodně bylo,\\
řekl bych tak ze pět kilo,\\
je teď celá zelená.
\end{verse}

\section*{Jelena}
\begin{verse}
Tvrdí mi z umprumu Jelena --\\
krásná je italská Siena.\\
Říkám jí: \uv{Jo, ta je dobrá.\\
Hezčí je pařížská modrá.}\\
Vypadá poněkud zmatená.
\end{verse}

\section*{Ludvík}
\begin{verse}
Chtěl bych vám představit Ludvíka\\
od Svaté Alžběty zvoníka.\\
Jeden den zvonil tak prudce,\\
že mu až puknulo srdce.\\
Ve věži sedí a naříká.
\end{verse}

\section*{Bernard}
\begin{verse}
Zaplatil bohatec Bernarda,\\
aby s ním ulovil geparda.\\
Já teď o tom cosi povím,\\
gepard oba sežral v křoví.\\
Námět to na píseň pro barda.
\end{verse}

\section*{Johana}
\begin{verse}
Na vodu přizval jsem Johanu,\\
večer s ní zalezu do stanu.\\
Dotkneme se vyšších sfér,\\
proplujeme Kaieteur.\\
Zítra pak nejspíše nevstanu.
\end{verse}

\section*{Bohuslav}
\begin{verse}
Místních se vyptával Bohuslav,\\
kudy že autem jet na Břeclav?\\
Štamgasti místního hostince\\
ukrutně nesnáší cizince\\
a tak mu rozbili novou RAV.
\end{verse}

\section*{Sandra}
\begin{verse}
Měsíc zpátky cítí Sandra\\
že jde na ni těžká chandra.\\
Deprese jsou dneska \textit{in},\\
však si vezme sertralin\\
nebo ocas salamandra.
\end{verse}

\section*{Bartoloměj}
\begin{verse}
Alchymista Bartoloměj\\
natrhal si v lese oměj --\\
šalamounka, vlčí mor.\\
Nestav se mu na odpor,\\
když má silné jedy v domě.
\end{verse}

\section*{Radim}
\begin{verse}
Vyčítal mi přítel Radim,\\
že si kávu cukrem sladím:\\
\uv{Kdo chce život neobžerný,\\
pije kafe jenom černý!}\\
A že mu tím hrozně vadím.
\end{verse}

\section*{Luděk}
\begin{verse}
Prozradil mi fyzik Luděk,\\
jak se dobře bránit nudě:\\
\uv{Vemu svoji dceru Kačku,\\
do Lužánek na houpačku\\
ať se baví v amplitudě.}
\end{verse}

\section*{Otakar}
\begin{verse}
Sní si šofér Otakar --\\
s tatrou jede na Dakar.\\
Nakonec se fronta hnula.\\
Pomalinku směrem Pula\\
popojíždí autokar.
\end{verse}

\section*{Augustýn}
\begin{verse}
Připojil se Augustýn\\
k pouti svaté na Hostýn.\\
Zpochybňoval, že Bůh ví,\\
praštili jej korouhví.\\
Kněz mu řekl: \uv{Přestaň s tým!}
\end{verse}

\section*{Evelína}
\begin{verse}
Pověsila Evelína\\
na zeď foto Rintintína:\\
\uv{Tohle je na světě nejlepší pes!\\
Komisař Rex je jen ubohý plebs,\\
vhodný sotva do ovčína.}
\end{verse}

\section*{Vladěna}
\begin{verse}
Pláče mi tu Vladěna,\\
že si přijde nechtěná,\\
přestože má velkou vilu,\\
továrnu a také pilu,\\
miliardu do věna.
\end{verse}

\section*{Pavlína}
\begin{verse}
Tvrdila mi Pavlína,\\
že prý pudl nelíná.\\
Když jsem na něj použil lupu,\\
abych poznal vlastnost chlupu,\\
popadla ji vzteklina.
\end{verse}

