\section*{Igor}
\begin{verse}
Mám otázku pro Igora,\\
co je to ta epifora?\\
"Pročpak se mě na to ptáš?\\
Rád bych věděl, proč se ptáš?\\
Překvapen jsem, že se ptáš."
\end{verse}

\section*{Oliver}
\begin{verse}
Každý týden Oliver\\
odevzdává sběrně sběr.\\
Peníze si pilně šetří,\\
dnes má za dva, zítra za tři.\\
Nedosáhne na úvěr.
\end{verse}

\section*{Olívie}
\begin{verse}
"Už jsi slyšel, s kým teď žije\\
z Holešovic Olívie?"\\
"Nevím, ale prý se říká,\\
že snad má mít námořníka?"\\
"Polkne špenát než se bije."
\end{verse}

\section*{Bohumil}
\begin{verse}
Misionář Bohumil\\
to byl známý lidumil.\\
Na misii, stokrát běda,\\
potkal v džungli lidojeda.\\
Tak prý také chutný byl.
\end{verse}

\section*{František}
\begin{verse}
Prohlíží se František,\\
jak mu roste podbřišek.\\
Špeky skryjí celou ruku,\\
A, D, E, K jsou jen v tuku.\\
Zhubnout bude oříšek.
\end{verse}

\section*{Eliška}
\begin{verse}
Chtěl jsem pozvat Elišku\\
do teplého pelíšku.\\
Řekla: "Zalez, ořechu,\\
nedělej tu neplechu!\\
Dej si ručník na šišku."
\end{verse}

\section*{Hanuš}
\begin{verse}
Pod orlojem sedí Hanuš\\
z očí teče skoro kaluž.\\
Neznalí doložky konkurenční,\\
zvolili metodu nekonvenční -\\
chlápek padl dvakrát na nůž.
\end{verse}

\section*{Justýna}
\begin{verse}
Nový objev Justýna\\
v posteli mi usíná.\\
Když ji budím, co s ní je,\\
říká: "Narkolepsie."\\
Nebo mě jen napíná?
\end{verse}

\section*{Věra}
\begin{verse}
Problémy s kognicí prý má Věra,\\
neví, kdy zítra je a kdy je včera.\\
Sedí a dívá se do dáli,\\
čas je jí podivně pomalý.\\
Říkali, že snad má alzheimera.
\end{verse}

\section*{Štefan}
\begin{verse}
U řezníka Štefana\\
byla boží sekaná.\\
Aniž by se dlouze ptal,\\
všem nám jen tak nasekal\\
obrovskýma tlapama.
\end{verse}

\section*{Sára}
\begin{verse}
Na hodech jsem balil Sáru:\\
"Zahraju ti na kytáru."\\
"Tož já dojdu na chvílu,\\
jen co sbírku motýlů,\\
ukážú ně Jožin s Marú."
\end{verse}

\section*{Marina}
\begin{verse}
To šla jednou Marina\\
cestou od Hodonína.\\
Mládence tam potkala,\\
jablíčko mu podala.\\
Teď už jenom vzpomíná.
\end{verse}

\section*{Andrej}
\begin{verse}
Tak si přiznej Andreji,\\
ruce v kapsách svrbějí.\\
Jestli zavčas uznáš sám,\\
že jsi prostý kleptoman,\\
pak máš ještě naději.
\end{verse}

\section*{Marcel}
\begin{verse}
Nabídl mi Marcel\\
jednu ze svých parcel.\\
Levně mi ji přidělí,\\
prý je vhodná na zelí.\\
Jenže kdesi v prdeli.
\end{verse}

\section*{Renáta}
\begin{verse}
Z koncertu jde Renáta,\\
dál zní v uších sonáta.\\
Během svého návratu\\
brnkla špičkou o patu -\\
natáhla se do bláta.
\end{verse}

\section*{Agáta}
\begin{verse}
V restauraci Agáta\\
objednala candáta.\\
Zřejmě musel déle stát,\\
linul se z něj děsný smrad,\\
že by skolil piráta.
\end{verse}

\section*{Tereza}
\begin{verse}
Vůli měla Tereza\\
pevnou jako z železa.\\
Dneska je to jinak. Zkrátka,\\
jak se blíží padesátka,\\
každá ocel orezá.
\end{verse}

\section*{Terezie}
\begin{verse}
"V horách", tvrdí Terezie,\\
"nebezpečné žijí zmije.\\
Kdo má jenom pumpky, hošku,\\
stačí, když ho kousne trošku.\\
Dlouho to pak nepřežije."
\end{verse}

\section*{Havel}
\begin{verse}
K večeru souseda Havla\\
nechala manželka Pavla.\\
Nejprve došlo tam k hádce,\\
pak už to trvalo krátce,\\
nežli si na taxi mávla.
\end{verse}

\section*{Galina}
\begin{verse}
Plamenně přednáší Galina\\
úlohu strany a Stalina.\\
Přistoupím: "Vodu tu čeříš.\\
To tomu opravdu věříš?"\\
Zčervená v tváři jak malina.
\end{verse}

\section*{Hedvika}
\begin{verse}
K posteli přistoupí Hedvika,\\
z ramen jí sklouzává tunika.\\
Krev mi mocně zapění ...\\
bere knížku ke čtení.\\
To je ta románská tragika.
\end{verse}

\section*{Lukáš}
\begin{verse}
Ty jít ke mně, lieber Lukáš,\\
Jacke runter, už to ukaž!\\
Já být erregt. Vzrušená?\\
Vyprávět mi Blažena,\\
že ty wirklich dobře Hackbrett spielst.
\end{verse}

\section*{Michala}
\begin{verse}
Na učňáku Michala\\
napřed jenom čichala.\\
Na život, když měla vztek,\\
přibrala si k tomu crack.\\
Pak už si jen píchala.
\end{verse}

\section*{Michaela}
\begin{verse}
Uviděla Michaela\\
na mostě stát archanděla:\\
"Podívej se, co mám, heč!"\\
Plamenný tam držel meč.\\
Kéž by jeden taky měla.
\end{verse}

\section*{Vendelín}
\begin{verse}
Rozhodl se Vendelín,\\
že by zkusil prodat stín.\\
Jenže takhle bez stínu\\
vyděsil i rodinu.\\
Teď by mohl prodat splín.
\end{verse}

\section*{Brigita}
\begin{verse}
Chodí se mnou Brigita\\
milovat se do žita.\\
A hned jak je konec tomu,\\
spěchám za svou ženou domů.\\
Pláče, že jsem necita.
\end{verse}

\section*{Sabina}
\begin{verse}
Předtuchu má Sabina,\\
že je v laně slabina.\\
Na Ještědu neveřili,\\
k řediteli nepustili.\\
Utrhla se kabina.
\end{verse}

\section*{Teodor}
\begin{verse}
Mladý lékař Teodor\\
našel v našem městě mor.\\
Stejně jako kdysi\\
roznesly ho krysy.\\
Yersinie nejsou fór.
\end{verse}

\section*{Nina}
\begin{verse}
Po sexu mi říká Nina,\\
že se těší na mimina.\\
Čas je přímo nevhodný,\\
říct jí, že jsem neplodný.\\
To snad radši gilotina.
\end{verse}

\section*{Beáta}
\begin{verse}
Snažila se Beáta\\
vyléčit má traumata:\\
"Žil bys dobře a bez nesnáze,\\
nebýt tvojí anální fáze."\\
To zas byla debata.
\end{verse}

\section*{Erik}
\begin{verse}
"Žalovat chci na Erika,\\
povahu má hysterika.\\
V milých slovech temný tón."\\
"Správně má být 'histrion'!"\\
"No vždyť říkám, to je on."
\end{verse}

\section*{Zoe}
\begin{verse}
Vlezla v létě tajně Zoe\\
v loděnici do kánoe.\\
Teď se pevně drží madla,\\
táhne ji to do zdymadla.\\
Pomyslí si: "No, ty voe."
\end{verse}

\section*{Šarlota}
\begin{verse}
Zadřela na poli Šarlota\\
agregát traktoru Kubota.\\
Bylo tam maličko oleje.\\
Myslela, že starý doleje.\\
S volky to teď bude robota.
\end{verse}

\section*{Den vzniku Československa}
\begin{verse}
Na den vzniku Československa,\\
jedu zkoumat krásy Blanenska.\\
Tam kde stojí v lese hájovna,\\
tam jsem šlápl přímo do hovna.\\
Příště pojedu radši do Hřenska.
\end{verse}

\section*{Alfréd}
\begin{verse}
Společně s bratrem Alfrédem\\
sereme se tu s mopedem.\\
Startér točí, jiskru hází,\\
pořád nám to nevychází.\\
Akorát do řiti pojedem.
\end{verse}

\section*{Sylva}
\begin{verse}
Kamarádka Sylva\\
zakoupila si lva.\\
Nebyl příliš přítulný,\\
tak šel za trest do kůlny.\\
Hlady sotva šilhá.
\end{verse}

\section*{Silvie}
\begin{verse}
Moje guru Silvie\\
nejí ani nepije.\\
Prý, že žije z prány\\
touží do nirvány.\\
Vlastně ani nežije.
\end{verse}

\section*{Tadeáš}
\begin{verse}
Přišel k milé Tadeáš,\\
říká: "Lásko, tu mě máš."\\
Její hlas tu zazněl ploše:\\
"Nezouvej se a běž s košem!\\
Potom skříňky přiděláš."
\end{verse}

\section*{Štěpánka}
\begin{verse}
Rusovlasou Štěpánku\\
potkal jsem tam u stánků.\\
Ač jsem u ní hledal spásu,\\
našel jsem jen levnou krásu.\\
V saténovém župánku.
\end{verse}

