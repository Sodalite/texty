\section{Vezmi mě, táto}

\thispagestyle{empty}

\begin{multicols}{2}
\begin{verse}

Vezmi mě táto do Londýna\\
život tam nikdy neusíná\\
projdeme se spolu aspoň chvíli\\
po Oxford Street a po Picadilly

Sherlockem můžem být na Baker Street\\
koupíme selfie tyče u Selfriče\\
dáme si polárku třeba v Hyde Parku\\
navštivme koutek mistrů ve Westminstru\\
naberem správný směr na Trafalgar Square\\
pak do Toweru jsme zvaný na havrany\\
hrozně mě srdce svírá na hře od Shakespeara\\
není to žádný trik překročit poledník.

Vezmi mě táto jen do Vídně\\
Sachrův dort posnídáme šestkrát týdně\\
a potom sedmý den si zajdem spolu\\
do Prátru svézt se na ruském kolu.

Zdáme se malí tam u katedrály\\
flašinety nám hrají při Dunaji\\
a centrem po staru jedeme v kočáru\\
obrazů plné síně v Albertině.\\
A Mozart který láká do opery\\
dějiny se nám smějí u muzeí\\
ochutnáváme svět v Café Gloriette\\
a kdosi vdává dceru v Belvedéru.

Vezmi mě táto do Bratislavy\\
říkala máma, že se stavíš\\
za týden, za dva, do měsíce\\
jen co tě propustí z nemocnice.

\columnbreak

Exkurze nám začíná u Martina\\
hudbou to žije u filharmonie\\
svět u nohou nám leží pod Michalskou věží\\
pak vem mě na hrad do barokních zahrad\\
Čas se pak vleče líně na Slavíně\\
v talíři buď můj host, pojď na Nový most\\
a věž gotikou sálá v Sadu Janka Kráľa\\
to nakonec se hodí na Děvín jet lodí.

Vezmi mě třeba jen po Brně\\
půjdeme pomalu a opatrně\\
podej mi ruku, já dám ti svoji,\\
chytím ti kuličku na orloji.

V kašně je Voda celá od Skácela\\
pod Jakubem nás kosti děsí dosti\\
uteče dlouhá chvíle tam pod krokodýlem\\
dáme si do zobáku na Zelňáku.\\
Kometu čekám marně na hvězdárně\\
a mamut z kokosu je v Antroposu\\
je fajn, že vzpomněl sis na Ignis Brunensis\\
pojď rychle už se šeří nad Veveřím.

Vezmi mě táto do náruče\\
poslechni jak mi srdce tluče\\
přijď za mnou prosím jak jsi slíbil\\
vždyť dobře víš, jak moc mi chybíš.

\end{verse}
\end{multicols}
