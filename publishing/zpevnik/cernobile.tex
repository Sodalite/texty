\section{Černobíle}

\begin{verse}
Jsme vedle sebe, téměř se dotýkáme,\\
a za ta léta už se tak nějak známe,\\
za jeden provaz, my stále táhnem spolu,\\
to podle nálady, buď zvesela či v mollu.

V období dešťů si slzy otíráme,\\
vždycky nás mrzí, když jen se pohádáme,\\
spolu se smějem a dál se máme rádi,\\
nejhezčí chvíle jsou, když nám to dobře ladí.

Ptáme se znova a zase, milá Jano,\\
kdy položíš si své ruce na piáno,\\
černá a bílá, my stále máme víru,\\
ona a já — klávesy na klavíru.
\end{verse}

