\section{Přiletěl orel}

\thispagestyle{empty}

\begin{verse}

Přiletěl orel z dalekých plání\\
s východním větrem před rozedněním.\\
Přiletěl orel, tak znenadání,\\
a jeho křídla jsou tichá jak stín.

Přiletěl orel a střemhlav z výšky\\
do mého těla zaťal svůj spár.\\
Přiletěl orel, však s úskokem lišky,\\
na kusy trhá mě nebeský car.

Přiletěl orel a klidně mě vraždí\\
a já se ptám, zda mojí vinou?\\
Loučím se s tebou, možná už navždy\\
a slunce vychází nad krajinou.\\
Loučím se s tebou, možná už navždy\\
a slunce vychází nad Ukrajinou.

\end{verse}
