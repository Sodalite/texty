\section{Moje říčka}

\thispagestyle{empty}

\begin{multicols}{2}

\begin{verse}

Táhne se modrá stužka v údolí\\
je jako šála\\
kdesi se ozve výkřik sokolí\\
bílá je skála\\
seběhnu dolů malou pěšinou\\
k tobě se na břeh posadím\\
a když mě někdy trochu trápí svět\\
můžu ti vyprávět.
 
Vím moje řeko, že mi rozumíš\\
že posloucháš, tím jsem si jistý\\
a všechny moje smutky,\\
strasti a zlé skutky,\\
vezmeš s sebou\\
a já – jsem zas čistý.
 
Důvěru mou, tu nikdy nezradíš\\
má stará známá\\
proudem mi vlasy lehce pohladíš\\
jsi jako máma\\
tvá tichá píseň ta mě konejší\\
a na vlnách mě kolébá\\
a když se s žádnou nemám zrovna rád\\
můžu ti povídat.
 
Vím moje řeko, že mi rozumíš\\
že posloucháš, tím jsem si jistý\\
a všechny moje touhy,\\
bolesti a šmouhy,\\
vezmeš s sebou\\
a já – jsem zas čistý.

\columnbreak

Když se jen skloním nad tvou hladinou\\
vidím čas chvátat\\
už nejsem sám, teď už jsem s rodinou\\
má mě kdo chápat.\\
A přesto chodím k tobě stále dál\\
ačkoliv se mi děti smějí\\
víš, lidé smáli se mi tolikrát\\
chci s tebou vzpomínat.
 
Vím moje řeko, že mi rozumíš\\
že posloucháš, tím jsem si jistý\\
a všechny moje splíny,\\
přehmaty a stíny,\\
vezmeš s sebou\\
a já – jsem zas čistý.
 
Přichází náhle časy podzimní\\
v listí se skrýváš\\
kolik tak týdnů nebo kolik dní\\
do zimy zbývá.\\
A zatímco ty se ztrácíš do moří,\\
my lidé zavíráme víčka.\\
Ještě než dohoří nám svíčka\\
jsi moje říčka.
\end{verse}

\end{multicols}
