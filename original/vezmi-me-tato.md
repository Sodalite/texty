# Vezmi mě táto ....

Vezmi mě táto do Londýna  
život tam nikdy neusíná    
projdeme se spolu aspoň chvíli  
po Oxford Street a po Picadilly  

Sherlockem můžem být na Baker Street  
koupíme selfie tyče u Selfriče  
dáme si polárku třeba v Hyde Parku  
navštivme koutek mistrů ve Westminstru
naberem správný směr na Trafalgar Square
pak do Toweru jsme zvaný na havrany 
hrozně mě srdce svírá na hře od Shakespeara
není to žádný trik překročit poledník

Vezmi mě táto jen do Vídně
Sachrův dort posnídáme šestkrát týdně  
a potom sedmý den si zajdem spolu  
do Prátru svézt se na ruském kolu.

Zdáme se malí tam u katedrály  
flašinety nám hrají při Dunaji  
a centrem po staru jedem v kočáru  
obrazů plné síně v Albertině.  
A Mozart který láká do opery  
dějiny se nám smějí u muzeí  
ochutnáváme svět v Café Gloriette  
a kdosi vdává dceru v Belvedéru.

Vezmi mě táto do Bratislavy  
říkala máma, že se stavíš  
za týden, za dva, do měsíce    
jen co tě propustí z nemocnice.  

Exkurze nám začíná u Martina  
hudbou to žije u filharmonie  
svět u nohou nám leží pod Michalskou věží  
pak vem mě na hrad do barokních zahrad  
Čas se pak vleče líně na Slavíně  
v talíři buď můj host, pojď na Nový most  
a věž gotikou sálá v Sadu Janka Kráľa  
to nakonec se hodí na Děvín jet lodí.

Vezmi mě třeba jen po Brně
půjdeme pomalu a opatrně



Chytit kuličku svoji na orloji  
pod Jakubem nás kosti děsí dosti
uteče dlouhá chvíle tam pod krokodýlem
dáme si do zobáku na Zelňáku.

hvězdárna
Kraví hora
zelný trh
jošt moravský - pohled z dola - pohlaví
přehrada
vida centrum
kostnice
krokodýl a kolo
obora holedná
mariánské údolí
hrad veveří
lodě

Vezmi mě táto do náruče
poslechni jak mi srdce tluče
vezmi mě prosím jak jsi slíbil
vždyť dobře víš, jak moc mi chybíš.





