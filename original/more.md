# Moře

Proč jen máš mít z moře strach,  
že utopí tě ve vlnách?  
Na hlubinu se nesmíš hnout,  
nech si jen nohy obejmout.  

Nech se dál pak vodou nést,  
jak lodě ze přístavních měst,  
a neboj se, měj v duši klid,  
moře ti nechce ublížit.  

I když zrádné může být,  
tak umí také pohladit,  
jenže to poznáš teprve,  
až tě obejme poprvé.  

Je to vážně náhodou,  
že s láskou je to jak s vodou,  
a věřím, ty to pochopíš,  
až do lásky se ponoříš.
  
