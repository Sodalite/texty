# Opuštěná kytara

Trochu stará, opuštěná,  
to mě občas napadne,  
když mě chytíš v čtyři stěny,  
a zámek za mnou zapadne.  
I když měkké polstrování,  
všechny ty hrany ohladí,  
já však nemám ani zdání,  
proč můj svět tak neladí.  

Éterem ještě doznívají slova,  
a ty je měníš aspoň v zadoufání,  
doma jsem sama, vzhůru jako sova.  
Kdo jen zná všechna moje tajná přání?  

Přemýšlím jaké to bývá,  
když se mě prsty dotýkáš,  
a já ti potichoučku zpívám,  
snad je to pěkná muzika.  
Po chvíli si mě zase spoutáš,  
třesu se strachem jako myš,  
zamkneš mě klíčem a do kouta  
mě zase klidně odložíš.  

Éterem ještě doznívají slova,  
a ty je měníš aspoň v zadoufání,  
doma jsem sama, vzhůru jako sova.  
Kdo jen zná všechna moje tajná přání?  

Rozladěná ptám se sebe,  
kdy ti snad přijdu zase vhod,  
a na tvé zamračené nebe,  
já budu skvělý hromosvod.  
Vždyť taky jenom hledám spásu,  
tak mi už dovol s tebou být,  
stačí jen dotekem vlasů,  
všechny mé struny rozeznít.  

Éterem ještě doznívají slova,  
a ty je měníš aspoň v zadoufání,  
doma jsem sama, vzhůru jako sova.  
Kdo jen zná všechna moje tajná přání?  

Éterem ještě doznívají slova,  
a ty je měníš aspoň v zadoufání,  
doma jsem sama, vzhůru jako sova.  
Kdo jen zná všechna moje tajná přání?  

Éterem ještě doznívají slova,  
a ty je měníš aspoň v zadoufání,  
doma jsem sama, vzhůru jako sova.  
Kdo jen zná všechna moje tajná přání?  

