# Příběh pana Šedého

Jednou velký malíř  
ze samého nebe  
sednul za své plátno  
a namaloval tebe.
A potom přišel druhý,  
míň talentu jen o vlas,  
a tou tvojí krásou  
vymaloval obraz.

Z rámu se dívá tvoje tvář,  
zdá se tak známá a zároveň cizí,  
v očích ti svítí zvláštní zář,  
a tvoje srdce to je stále ryzí.

Ona je tvou láskou,  
jen tvým vlastním štěstím,   
chtěl bys za ni dýchat  
a na rukou ji nésti.  
Však tvé ideály   
stačí jednou zklamat,  
rázem zapomeneš  
a dál zůstane sama.

Z rámu se dívá tvoje tvář,  
zdá se tak známá a zároveň cizí,  
v očích máš dál tu stejnou zář,  
jenomže z plátna polehounku mizí.

Mávneš nad tím rukou   
a dáš si další nalít,  
zadoufáš, že vodkou  
se svědomí dá spálit.  
A pak, když se cítíš,  
že snad stojíš v lejně,  
podrží tě přítel,  
co je na tom stejně.

Z rámu se dívá tvoje tvář,  
zdá se tak známá a zároveň cizí,  
v očích máš dál tu stejnou zář,  
jenomže z plátna nenávratně mizí.

Copak je s tou láskou,  
kam se asi dala,  
těžko se dá přežít,  
že si život vzala.  
Na obraze zrůda,  
rychle se rozhodneš,  
nůž se mihne vzduchem  
a do srdce jej bodneš.

Z rámu se dívá krásná tvář,  
a tobě krása z obličeje zmizí,  
kdes kdysi míval žhavou zář,  
tam leží mrtev kdosi dávno cizí.
