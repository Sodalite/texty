# Miluju Miluši

Miluju spolužačku Miluši,
nicméně ona o tom netuší.
Všichni to vědí, všichni mi fandí,
jenomže Miluše si s jiným randí.

Miluju gymnazistku Miluši,
kvůli ní klidně bych si myl uši
nakládal do myčky a vynášel smetí
a každý večer bych si hleděl dětí.

Miluju kolegyni Miluši,
po letech pozval jsem ji na suši.
Zkoušet ji líbat snad byla chyba,
říkala, že mi z pusy smrdí ryba.

Miluju celý život Miluši,
nedojdu bez ní klidu na duši.
Miluše o tom však nemá páru,
hraju si smutné písně na kytáru.
