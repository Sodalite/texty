# AD 863

Ty dva při vědomí a zdráv  
pozval kníže Rastislav.  
Bylo dobré povětří  
á dé osum, šest, a tři.

Jdou, jdou cestou necestou.  
Jdou, jdou s Knihou knih.  
Jdou, jdou s nebem nad hlavou.  
Jdou, jdou ze směru jih.

Pohanské analfabety  
přinutili ohnout hřbety  
jeden moudrý, druhý "in",  
Metoděj a Konstantin.

Jdou, jdou bratři ze Soluně.  
Jdou, jdou přes les, přes zahradu.  
Jdou, jdou při slunci i luně.  
Jdou, jdou až k Velehradu.

Pohanské analfabety  
přinutili ohnout hřbety  
jeden moudrý, druhý "in",  
Metoděj a Konstantin.

Dojetím nám zjihly líce  
při spatření hlaholice  
od těch dob, a to nás těší,  
jsme inteligentní Češi,  
prostě inteligentní Češi,  
zkrátka inteligentní Češi,  
velmi inteligentní Češi,  
vychytralí Češi.


