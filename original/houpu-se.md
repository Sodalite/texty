# Já se houpu

Dali mi dneska, lásko, vybrat  
abych jim prozradil  
co nosím ve své hlavě.  
Že prý to vezme rychlý obrat  
když jim to nepovím  
pak řekli usměvavě.

Dali mi včera, lásko, vybrat  
abych jim ukázal  
co písní nosím pod čepicí.  
A za to že jsem je chtěl zahrát  
a pravdu ukázat  
skončím na šibenici.

A tak se houpu  
a slunko zlatě září  
já se houpu  
zvolna nad krajinou  
já se houpu  
a vítr hladí mě ve tváři  
já se houpu  
ještě nad hlubinou.  
Aspoň mám pěkný rozhled po okolí.  
Kdo by to řekl,  
že smrt nebolí?  
Kdo by to řekl,  
že smrt nebolí?  
Kdo by to řekl,  
že smrt nebolí?

Dali mi včera, lásko, příkaz  
abych jim vyprávěl,  
co jsem učil děti.  
A založili na to výkaz  
a prý to se mnou jde  
od deseti k pěti.

Kdybych se, lásko, držel zpátky  
moh jsem si užívat  
a mít se jako prase v žitě.  
Dali mi hlavu do oprátky  
a kat mi pošeptal  
"hanba konformitě".

A tak se houpu  
a slunko zlatě září  
já se houpu  
zvolna nad krajinou  
já se houpu  
a vítr hladí mě ve tváři  
já se houpu  
ještě nad hlubinou.  
Aspoň mám pěkný rozhled po okolí.  
Kdo by to řekl,  
že smrt nebolí?  
Kdo by to řekl,  
že smrt nebolí?  
Kdo by to řekl,  
že smrt nebolí?

Vezmi si kousek toho provazu  
a nos jej uvázaný na zápěstí  
z ruky mi stáhni snubní prsten  
snad přinese ti štěstí.

A tak se houpu  
a slunko zlatě září  
já se houpu  
zvolna nad krajinou  
já se houpu  
a vítr hladí mě ve tváři  
já se houpu  
ještě nad hlubinou.  
Aspoň mám pěkný rozhled po okolí.  
Kdo by to řekl,  
že smrt nebolí?  
Kdo by to řekl,  
že smrt nebolí?  
Kdo by to řekl,  
že smrt nebolí?
