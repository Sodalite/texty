# Kráva v trávě

Ve vysoké trávě  
je tam dobře krávě  
klidně si tam svačí  
a sní to, co stačí.  
Ve vysoké trávě  
je tam dobře krávě  
žvýká si své jídlo  
a má dobré bydlo.

Stojí v trávě kráva  
ocasem si mává  
odhání s ním mouchy  
mžourá na blatouchy.  
Stojí v trávě kráva  
ocasem si mává  
zamávej jí taky  
už se blíží mraky.

Zdali kráva chápe,  
že už na ni kape?  
Zdali vůbec tuší  
že už na ni prší.  
Jak si asi žije,  
když tu takhle lije?  
Kráva ta je ráda  
umyje si záda.




