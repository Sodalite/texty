# Drak

Já mám doma pod postelí  
schovaného draka  
ten mě vždycky navštěvuje  
když se večer smráká.   
Posadí se do ušáku  
z tlamy se mu kouří  
krásné kroužky vyfukuje   
líně oči mhouří.

Tenhleten drak  
ten mi vždycky porozumí  
když se ten svět  
tak těžko dobývá.  
Jó, ten můj drak  
rozveselit vážně umí  
létám s ním tak jak pták  
až do oblak.

Povídám mu o trápeních  
o nesplněných touhách.  
On mi na to odpovídá,  
že se nesmím rouhat.  
Říká, že se přání plní,  
kde se o ně žádá.  
Pak se opře, zkříží nohy,  
jak to kreslí Lada.

Tenhleten drak  
ten mi vždycky porozumí  
když se ten svět  
tak těžko dobývá.  
Jó, ten můj drak  
rozveselit vážně umí  
létám s ním tak jak pták  
až do oblak.

Stýskám si, že moje žena  
nevěří mým písním.  
A já se je stydím zahrát  
třeba i jen místním.  
Usměje se spiklenecky, jak   
na stranické schůzi:  
"Klidně nechej ženu plkat,  
hlavní jsou tvé múzy."

Tenhleten drak  
ten mi vždycky porozumí  
když se ten svět  
tak těžko dobývá.  
Jó, ten můj drak  
rozveselit vážně umí  
létám s ním tak jak pták  
až do oblak.

Chvíli ho jen pozoruju   
unaveným zrakem.   
Ptá se, jestli nelituju,   
že tu sedím s drakem.   
Pokouším se odpovědět   
slova se mi pletou.   
Už jen cítím, jak mě bere   
létat nad planetou.

Tenhleten drak  
ten mi vždycky porozumí  
když se ten svět  
tak těžko dobývá.  
Jó, ten můj drak  
rozveselit vážně umí  
létám s ním tak jak pták  
až do oblak.   
Jen já vím, že můj drak  
voní po švestkách.

