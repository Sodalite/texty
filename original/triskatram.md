# Tříska a trám

Zvonil na mě ráno soused,  
že náš pes nám v noci štěk',  
kvůli tomu nemoh' zabrat,
a má na nás strašný vztek.
Nevzpomněl si ale tuhle,
že se opil jako Dán,
to ulicí vykřikoval,
jak samotný císařpán.

Proč mě, chlape, zase školíš    
jak se vlastně chovat mám? 
Podívej se do zrcadla,  
jak se chováš sám.  
Proč se na mě, chlape, díváš  
jako bych byl zrovna vrah  
proč si radši nezameteš  
ten svůj pošlapaný práh?
Je to tak, že dobře vidíš,  
jak já v oku třísku mám,  
ale pod svým vlastním víčkem,  
nevidíš ten velký trám?



