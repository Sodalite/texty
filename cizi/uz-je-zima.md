# Už je mi zima
(Milan Šána)

Venku je zima  
a nepomáhá  
pletený svetr,
co jsi mu dala.

Nikdo nezpívá
a nikdo nehraje
pomalu odchází
ze svého kraje.

Těžko se dýchá
přichází mlha
a blízko smutně
povzdechne vlha.

Na stéble trávy
slzy jsou z rosy
bez bot jsem přišel
a odejdu bosý.

Zůstaň tu se mnou,
vždyť skoro celá
silná má svíce
už dohořela.

Posviť mi svojí,
že je tma soudím.
Ať na své cestě
nezabloudím.
