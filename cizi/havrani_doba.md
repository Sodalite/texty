# Havraní doba

Přelétal havran nad černou louží.  
Zvědavost chtěla, tak přestal kroužit.  
Přistál tak lehce na bílém sněhu,  
sklonil se k vodě z nízkého břehu.  
Spatřil tam dívku se srdcem v dlaních  
a svoji zlobu a odmítání.

Po chvíli zdá se, že svíce záře  
lehounce zdobí Marii tváře.  
Svatozář vidí nad její hlavou  
a jeho hříchy pryč s vodou plavou.  
K nebi zved' hlavu, pocítil teplo,  
(a) v temné noci zaplálo světlo.

Zas bude čistý, upřímný k sobě,  
může dát sbohem havraní době,  
zas bude vlídný, nechce víc zranit,  
vezme to srdce a bude jej chránit,  
vezme to srdce a bude jej chránit,  
vezme to srdce.
