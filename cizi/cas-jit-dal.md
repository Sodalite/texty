# Čas jít dál
(Adéla Nedvědová)

Vzpomínám, bylas' veselá,
nádherná, moudrá, sečtělá.
Chtěla jsem jít cestou svou za tebou,
v očích tvoje světlo mít,
zkrátka tebou být.
Dneska máš pohled figurín,
z krásy tvé zbyl už jenom stín.
Teď jen tě spoutává trápení,
na tvářích temné znamení.

Zkus vstát a dál zas jít,
já znám jak podepřít,
však víš - jsem skála tvá,
co v bouři, větru zvládne stát,
co na ni můžeš přísahat.  
Snad zas ti vrátím víru tvou.

Kde se vzal, kdo ti sebral smích,
přesvědčil o tvých selháních?
Tak úžasný na prvním setkání,
časem zkusil ránu dát
a pak tisíckrát.
Nech ho být, už se zase směj,
zatancuj, zahraj, zazpívej.
Nenech se stáhnout tmou tíživou,
já jsem tvou sítí záchrannou.

Zkus vstát, teď jít se dá
vždyť víš, i tvůj mrak má
svůj okraj stříbrný.
To důvod dává k doufání,
že přijde další svítání,
a slunce vrátí krásu tvou.

Zkus vstát a dál zas jít,
já znám jak podepřít,
však víš - jsem sestra tvá.
Já za zády ti zvládnu stát
a můžeš na mě přísahat.  
Snad zas ti vrátím sílu tvou.
